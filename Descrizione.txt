Il programma gestisce un elenco telefonico. 

L'elenco risiede su un file testuale chiamato "telephone".

Gli utenti si distinguono in due tipologie: utenti amministratori e utenti occasionali.

Gli utenti occasionali sono autorizzati a compiere un numero limitato di azioni, in particolare
possono soltanto visualizzare l'elenco telefonico, ed eventualmente effettuare il login per accedere
come utenti amministratori. A tale scopo è stata inserita una funzione di login che verifica se 
username e password inseriti dall'utente corrispondono a quelli esistenti in un file apposito chiamato
"users".

Gli utenti amministratori possono invece accedere a tutte le funzionalità offerte dall'applicazione, 
in particolare oltre a poter visualizzare l'elenco telefonico possono aggiungere nuovi contatti e 
possono effettuare una ricerca testuale all'interno dell'elenco.

L'applicazione è gestita in modo tale da permettere l'esecuzione di più client concorrentemente. 

In ogni momento, l'utente può decidere di interrompere l'esecuzione di una funzionalità oppure di 
tutta l'applicazione premendo la combinazione di tasti CTRL+C. 

Il server è composto da un processo padre e un processo figlio, sempre attivi. Il padre rimarrà in 
ascolto di richieste di connessione da parte di nuovi client, mentre il figlio si dedicherà alla gestione 
vera e propria delle specifiche funzionalità di tutti i client. 